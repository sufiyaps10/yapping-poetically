Kuch dard parh liye logon ne
Kuch abhi likhna baaki hai
Kuch chizen to tumne bhi sun li
Kuch chizen mujhe kehna baaki hai
Kuch yaadon ke sahare jee raha mein
Kuch yaadein ab bhulana baaki hai
Kuch ab kya hi bayaan karu mein
Kuch abhi aur bahane baaki hai

Kuch logon ne sath nahi diya
Kuch logon ka chor jaana baaki hai
Kuch zakhm dekh liye logon ne
Kuch zakhm ab chupana baaki hai
Kuch imtehan me nakaam sa hua mein
Kuch imtehan abhi dena baaki hai
Kuch dino se tujhse baat bhi nahi hui
Kuch abhi aur zamane baaki hai

Kuch baaton se tum mujhse khafa hon
Kuch raatein tujhe manana baaki hai
Kuch uljhano me tum fasi lag rahi hon
Kuch raahein tujhe dikhana baaki hai
Kuch lafzon me ishq bayaan kar diya maine
Kuch pyaar abhi jataana baaki hai
Kuch nuks to tumne bhi dekh liye mere
Kuch kamiyan mujhe batana baaki hai

Kuch chup sa rehta hu aaj kal
Kuch intezaar tere puchne ka baaki hai
Kuch mahino se teri rah me khada hu
Kuch ab mera tujhse ruth jaana baaki hai
Kuch aakhein ab tujh si lag rahi
Kuch aakhein ab milana baaki hai
Kuch mulakaatein aur maangu rab se
Kuch padhni namazein shukar manane ki baaki hai



