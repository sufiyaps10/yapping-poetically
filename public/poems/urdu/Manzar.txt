Koi manzar aisa bhi aajaye
Ki me tujhe likhta bhi rahu 
Aur tu use padhti bhi rahe
Tujhi par nazmein sunata rahu
Aur tu unhe sunti bhi rahe
Tujhko tere baare hi batata rahu
Aur tu sharmati rahe
Tujhko yuhin sab samjhata rahu
Aur samjhkar yuhin tu muskurati rahe

Koi manzar aisa bhi aajaye 
Ki tu mujhe apni baatein sunati rahe
Aur me bekhabar teri aakhon me kho jau
Ki tu mujhe raahein dikhati rahe
Aur me un raahon ko chor tere peeche chalta rahu
Tu meri aadatein sudharti rahe
Aur me tere sudharne ke liye aadatein bigadta rahu
Bezar si zindagi ko lekar tu yuhin mujhe samjhati rahe
Aur me tera chehra , teri zulfein niharta rahu


Koi manzar aisa bhi aajaye
Ki tu mujhse itni nafrat kare
Jitna me tujhse pyaar
Me jitna karu iqraar
Tu utna kare inkaar
Tujhko jawab dene ko tayyar rahu me
Par tu puche hi na sawal
Tu paas ho jab urooj
Tu chor jaaye jab zawal



